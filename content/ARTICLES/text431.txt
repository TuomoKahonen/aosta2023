
<h2>PROLOGI</h2>
<h3 style='font-size:12px'>Tuomo Kähönen | 2023</h3>
<p><span style='font-weight:bold'>Olemme koko perhe </span>jonkin sorttisia Alppifaneja. Lumilautailin itse alpeilla ensimmäisen kerran vuonna 1992, jonka jälkeen vuorille on ollut pakko päästä vuosittain vähintään viikoksi.
</p>

<p> Vapaalasku ja koskematon puuteri on usein tavoitteena, mutta emme suinkaan pidä aurinkoisilla rinteillä kruisalua ja etenkään laudalla laaksosta toiseen  matkustamista millään tavoin tylsänä vaan löydämme nautintoa kaikilla keleillä, kaikenlaisilta mäentapaisilta.
</p>

<p>Syksyllä haaveilimme, kahden tai peräti kolmen viikon alppimatkasta, jotta saisi pitkästä aikaa oikein kunnolla hengittää alppielämää. 
</p>

<p>Tulimme nopeasti kuitenkin siihen tulokseen, että tänä vuonna niin pitkä matka ei vaimoni <span style='font-weight:bold'>Katin</span> töiden kuin myöskään vanhemman tyttäremme <span style='font-weight:bold'>Inkan</span> lukio-opiskelun suhteen oikein ole mahdollista. Ja olisihan toki sille rahallekkin järkevämpiä kohteita, kuin Alppihedonismi. 
</p>

<p>- Menkää te <span style='font-weight:bold'>Siirin</span> kanssa edeltä, niin me tulemme sitten <span style='font-weight:bold'>Inkan</span> kanssa perästä viimeiseksi viikoksi.  - Kati keksi kuitenkin ehdottaa.
</p>

<p>Oli Katilla ja Inkalla, sitten  kyseessä puhdas lähimmäisen rakkaus ja epäitsekkyys tai mahdollisuus päästä meistä eroon muutamaksi viikoksi, niin eipä aikaakaan, kun loma-anomukset oli laitettu, niin esimiehilleni, kuin <span style='font-weight:bold'>Siirin</span> koulun Rehtorillekin.
</p>

<p>Lomasuunnitelmamme hyväksyttiin ja lukuisien google mapsin, booking.comin yms. sivustojen ääressä vietettyjen tuntien jälkeen kuukauden mittaisen matkasuunnitelman ääriviivat saatiin piirrettyä.
</p>

