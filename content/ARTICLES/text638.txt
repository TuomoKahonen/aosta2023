
<h2>PÄIVÄ 3  | Courmayer
</h2>
<h3 style='font-size:12px'>Tuomo Kähönen | 2023</h3>
<p><span style='font-weight:bold'>Kämppämme sijaitsi tosiaan </span>melko pitkän kävelymatkan päässä Pilasta, joten perjantaina keksimme lähteä aamusta bussilla Courmayeriin. Bussipysäkki kun oli vain noin 400 metrin päässä asumuksestamme.
</p>

<p>Paikallisbusseilla liikkuminen on helppoa ja halpaa. Laudat työnnetään omatoimisesti bussin kyljestä aukaistaviin matkatavaraluukkuihin ja kuskille näytetään sormilla, että "tuu pöösön tu kuurmaier". Kuski sitten sopertaa jotain italiaksi ja näyttää kuittiin ilmestynyttä hintaa, joka kannatta maksaa isoja seteleitä välttäen, mieluiten tasarahalla. Jos aikomus on jäädä jollain muulla kuin päätepysäkillä, niin esim google-mapsista on helppo seurata missä kohtaa pitää etsiä jompi kumpi bussin stop nappuloista. Poistuttaessa kiitellään vuolaasti (Grazie!, Ciao!) ja muistutetaan käsin huitomalla, että "otan vielä lautani tuolta alhaalta."  Courmayerissa on Aostasta päin tullessa pysäkki ison Kabiini-hissin ala-asemalla. 
</p>
