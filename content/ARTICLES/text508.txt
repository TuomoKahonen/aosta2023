
<h2>PÄIVÄ 1  | Helsinki - Aosta   
</h2>
<h3 style='font-size:12px'>Tuomo Kähönen | 2023</h3>
<p><span style='font-weight:bold'>Finnairin aamulennolla laskeuduimme </span>Milano Malpensan kentälle jo kymmenen jälkeen aamulla. Milanon kentältä löytyi helposti juna-asema ja automaatista saimme ostettua liput kohti Milanon päärautatieasemaa. Päärautatieasemalta ostimme junaliput Aostaan (1 vaihto chivassossa). Kolmessa eri junassa, yhteensä noin neljä tuntia istuttuamme saavutimme Aostan aseman ja aurinkoiset kävelykadut n. klo 16. 
</p>

<p>Ensimmäinen majoituksemme oli asemalta katsottuna aivan toisella puolella kaupunkia, joten tetsaaminen n. 20 kg rollereiden ja turpeiden reppujen kanssa kävi työstä. Etenkin kun olimme pukeutuneet laksureissuun ja Aostan kaupungissa oli miltei kesä.
</p>

<p>Kahden makuuhuoneen asunto oli meille oikein passeli ja vaihdettuamme ennalta sovitun summan vuokraajan kanssa avaimiin, pääsimme etsimään lähimmän supermarketin. 
</p>

<p>Lautapummailun hengessä suunnitelmana oli elää nämä ensimmäiset kolme viikkoa säästäen kaikessa muussa paitsi laskupäivissä, tehdä ruoka itse ja syödä rinteessäkin pääosin eväitä, toki kieltämättä itseltämme silloin tällöin nautinnollista olutta ja kaakaota, pizzan palaa tai ranskalaisia rinneravintoloiden aurinkoisilla terasseilla.
</p>

<p>Ensimmäisenä iltana löysimme kaupasta pastaa, jauhelihaa ja  purkkitomaattikasktiketta. Tämä kolminaisuus osui etenkin Siirille niin hyvin, että siitä mudostuikin sitten koko kuukauden kulinaristinen perusruokamme, johon vain harvoin haimme vaihtelua pakastepizzoista tai kana-salaatista.
</p>
