
<h2>PÄIVÄT 23 - 28 | PERHETREFFIT CHAMPOLUCISSA
</h2>
<h3 style='font-size:12px'>Tuomo Kähönen | 2023</h3>
<p><span style='font-weight:bold'>Toinen puolikas Kähösiä </span>lensi tiistaina Milanoon. Kati ja Inka selvittivät tiensä lentoasemalta junaillen ensin Verresiin, mistä aiemmin tapaamamme Aostan asukkki Juha ystävällisesti jeesasi tytöt autollaan Champolucin  viereen Antagnodiin, josta olimme varanneet hotellimajoituksen loppuloman ajaksi. Siirin kanssa suunnistimme samalle hotellille neljää eri bussia ja lenkkitossua käyttäen.
</p>

<p>Vähälumisessa Champolucissa rinteet olivat yllättävän hyvässä kunnossa ja luntakin alkoi sitten tulla oikein huolella heti keskiviikkona. Lunta tuli niin reilusti, että vaikka offeilla ei pohjia ollutkaan, niin kyllä sitä aavistuksen pääsi rinteiden ulkopuoleltakin oikomaan. 
</p>

<p>Neljän auringon, lumen ja hyvän ruoan kyllästämän laskupäivän jälkeen päätimme kuitenkin muuttaa viimeisiksi päiviksi hiljaisesta Antagnodista vielä Aostan kaupunkielämää ja Pilan tuoretta lunta ihastelemaan.
</p>
