
<h2>PÄIVÄ 4  | Cervinia, Zermatt
</h2>
<h3 style='font-size:12px'>Tuomo Kähönen | 2023</h3>
<p><span style='font-weight:bold'>Ennen reissua saimme </span>hyviä vinkkejä FB:n vapaalasku -ryhmästä Aostan laaksossa asustelevalta Antilta, joka lauantaina lähtikin jakamaan meille paikallistuntemustaan Cerviniasta ja Zermatista. 
</p>

<p>Aostasta pääsee Cerviniaan siirtymällä ensin Junalla Chatilloniin ja siitä bussilla ylös vuorille. Busseja menee aamulla melko harvakseltaan, eli kannattaa tsekata aikataulut huolella. Meillä juna oli niin pahasti myöhässä, että myöhästyimme bussista. Otimme sitten kimppataksin samassa junassa Cerviniaan matkalla olleen Skimbaajamimmin kanssa. Taksi Chatillonista Cerviniaan maksoi 100 euroa, kun bussi olisi ollut n. 3 € / hlö.
</p>

<p>Taksin aiheuttama budjettilovi unohtui kuitenkin nopeasti, kun majesteettisen Matterhornin  suojassa aukeava jäätikköalue heijasteli aurinkoa joka puolelta.  
</p>

<p>Viimeisestä lumisateesta oli myös Matterhornilla kulunut jo tovi, joten päivä kului vauhdikkaasti pitkiä rinteitä tykitellen Italiasta Sveitsiin ja takaisin Italiaan.
</p>
