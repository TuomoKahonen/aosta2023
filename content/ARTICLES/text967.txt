
<h2>PÄIVÄT 6 - 13 <br> La Thuile, La Rosiere 
</h2>
<h3 style='font-size:12px'>Tuomo Kähönen | 2023</h3>
<p><span style='font-weight:bold'>Koko viikko oli </span>puhdasta aurinkoa, mutta riittävän viileät yöt takasivat, ettei lumi päässyt hupenemaan. Rinteiden ulkopuolelle ei juuri ollut asiaa, mitä nyt pari pientä oikoreittiä kehitettiin kauppamatkaamme.
</p>

<p>On todella nautinnollista, kun lähikaupassa käyntikin tarkoittaa täysiäkin laskien n. 10 minuuttia laudan päällä, ostokset reppuun pari tuolihissiä ylös ja sitten vielä pari kilsaa laudalla omalle terassille.
</p>

<p>Patongin pyrimme hakemaan ihan kurisioteettina aina Ranskan puolelta La Rosieren kyläkaupasta, joskin tämä kauppareissu otti  kaikkinensa kolmatta tuntia, eikä näin ollen sopinut ihan joka aamuiseksi aamupalapatongin hakurutiiniksi.
</p>

<p>Viikon lopuksi saimme vieraita, kun Antti ja toinen Aostassa asusteleva suomalaislaskija Juha olivat törmänneet toisiinsa ja päättivät yhdessä tulla moikkaamaan meitä Thuileen. Esittelin ylpeydellä La Thuilen parhaan terassin, joka oli tuon viikon meidän isännöimä.
</p>
